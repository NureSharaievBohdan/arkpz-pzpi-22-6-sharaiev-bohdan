Харківський національний університет радіоелектроніки
Факультет комп’ютерних наук
Кафедра програмної інженерії




ЗВІТ
до лабораторної роботи №1 з дисципліни
“Аналіз та рефакторинг коду”


Виконав ст. гр. ПЗПІ-22-6
Шараєв Б. О.

Перевірив:
ст. викл. Сокорчук І.П.




Харків 2024

1.	РОЗРОБКА VISION & SCOPE
1.1	 Мета роботи
Описати проєкт у форматі Vision & Scope	
1.2	 Хід роботи
1.2.1	Було проаналізовано бізнес-вимоги до системи моніторингу радіації, визначено цільовий ринок, потенційних клієнтів та їхні потреби. Досліджено передумови для створення системи, враховуючи актуальність радіаційного моніторингу в Україні через екологічні ризики.
1.2.2	Проведено аналіз існуючих аналогів, окреслено переваги розроблюваного продукту, визначено перспективну модель монетизації та обґрунтовано ринкові можливості.
1.2.3	Було сформовано концепцію рішення, у якій описано призначення системи, її ключові функції та роль у підвищенні безпеки громадян і довкілля. Розроблено рамки і обмеження, які охоплюють функціональність первинного випуску та подальших релізів, із врахуванням технічних та бізнесових аспектів.

1.3 Висновок:
Під час виконання лабораторної роботи було описано проєкт у форматі Vision & Scope.






Додаток А

Vision and Scope Document
for
RadGuard
Version 1.0 approved
Prepared by ПЗПІ-22-6 Богдан Шараєв
Харківський національний університет радіоелектроніки
18.11.2024 
Table of Contents

Table of Contents	ii
Revision History	ii
1.	Business Requirements	5
1.1.	Background	5
1.2.	Business Opportunity	5
2.	Vision of the Solution	6
2.1.	Vision Statement	6
2.2.	Major Features	7
3.	Scope and Limitations	8
3.1.	Scope of Initial Release	8
3.2.	Scope of Subsequent Releases	9
4.	Business Context	10
4.3.	Operating Environment	10




Revision History


Name	Date	Reason For Changes	Version
Bohdan Sharaiev	19.11.2024		1.0
			
 
1.	Business Requirements
1.1	Background 
Радіація є серйозною загрозою для здоров’я людей та навколишнього середовища, особливо у зонах підвищеного ризику, таких як території атомних станцій, промислових об’єктів чи місця техногенних аварій. Метою розробки програмної системи є створення автоматизованого інструменту для збору, обробки та передачі даних про рівень радіації в реальному часі. Це дозволить користувачам, зокрема екологам і державним службам, отримувати актуальну інформацію, швидко реагувати на небезпеки та аналізувати історичні зміни для підвищення безпеки. Така система сприятиме зменшенню ризиків, своєчасному інформуванню населення і покращенню екологічного моніторингу.
1.2 Business Opportunities
Існують кілька аналогічних рішень, що пропонують моніторинг радіації через цифрові застосунки. Одним із прикладів є Safecast App, який дозволяє користувачам переглядати дані про радіаційний фон, зібрані волонтерами по всьому світу. Проте цей застосунок не забезпечує інтеграції з особистими сенсорами користувачів і не підтримує автоматичне оновлення даних у реальному часі. Ще одним аналогом є GammaPix, мобільний додаток, який використовує камеру смартфона для виявлення радіації. Попри простоту використання, точність такого підходу залишає бажати кращого, а функціонал обмежується лише базовим рівнем оцінки. Також можна згадати Nuclear Radiation Detector App, який надає користувачам інформацію про потенційний рівень радіації, проте не має підтримки аналітики, картографії чи історії вимірювань.
Наш продукт має суттєві переваги над зазначеними аналогами. Він автоматизує збір даних через IoT-сенсори, що дозволяє отримувати максимально точні вимірювання в реальному часі. Завдяки інтеграції з мобільними та веб-застосунками користувачі можуть не лише переглядати поточний стан, а й аналізувати історію вимірювань і отримувати детальну аналітику. Крім того, система надає оперативні сповіщення про критичні зміни радіаційного фону, чого не пропонують більшість аналогів.
Проєкт може приносити прибуток через кілька основних каналів монетизації. Основним буде модель передплати для доступу до повного функціоналу системи, включаючи аналітику та розширені звіти. Продукт орієнтован на ринок України, це робить проєкт особливо актуальним через постійні екологічні виклики, спричинені як природними, так і техногенними факторами.

2.	Vision of the Solution
2.1 Vision Statement
Програмна система для моніторингу радіації — це інтегроване рішення, яке поєднує IoT-технології, обчислення та зручні інтерфейси для автоматичного збору, обробки та візуалізації даних про рівень радіації в реальному часі. Система призначена для моніторингу навколишнього середовища з метою оперативного виявлення небезпечних рівнів радіації та їхнього впливу на здоров'я людей і стан екосистеми.
Цей продукт забезпечує безперервний контроль радіаційного фону через мережу інтелектуальних сенсорів, які передають дані до серверу. 
Основна мета продукту — забезпечення безпеки людей та довкілля шляхом створення прозорої й доступної платформи для моніторингу радіації. Завдяки швидкому доступу до актуальних даних, ця система сприяє своєчасному прийняттю рішень і мінімізації ризиків, пов’язаних із радіаційним забрудненням.



2.2 Major Features
-	MF-1: Відображення рівня радіації в реальному часі
Ця функція дозволяє користувачам бачити актуальні дані про рівень радіації у вибраних локаціях. Інформація оновлюється в режимі реального часу, що забезпечує оперативність та точність моніторингу.
-	MF-2: Сповіщення про перевищення допустимих рівнів радіації
Система автоматично надсилає сповіщення (push-повідомлення, SMS або email) у разі перевищення встановлених порогових значень радіації. Це дозволяє швидко реагувати на потенційно небезпечні ситуації та уникати загроз для здоров'я та безпеки.
-	MF-3: Історія вимірювань для аналізу змін радіаційного фону
Зберігання даних вимірювань у базі дозволяє користувачам переглядати історію змін радіаційного фону за обраний період. Ця функція корисна для аналітики, виявлення довготривалих тенденцій і прогнозування можливих загроз.
-	MF-4: Рекомендації для користувачів у разі підвищеної радіації
У разі виявлення небезпечних рівнів радіації користувачі отримують рекомендації, як діяти в такій ситуації. Інструкції включають поради щодо укриття, евакуації або використання засобів захисту.
-	MF-5: Створення звітів про радіаційний фон у вибраних зонах
Користувачі можуть генерувати детальні звіти з інформацією про рівень радіації в конкретних зонах за заданий період у формати, наприклад PDF або Excel.
-	MF-6: Інтеграція з IoT-сенсорами для автоматичного збору даних
Система підтримує інтеграцію з IoT-сенсорами, які автоматично вимірюють рівень радіації та передають дані на сервер. Це забезпечує максимальну точність і регулярність збору інформації без необхідності ручного втручання.
-	MF-7: Веб-інтерфейс для перегляду даних та управління налаштуваннями
Інтуїтивно зрозумілий веб-інтерфейс дозволяє користувачам переглядати дані про радіаційний фон, налаштовувати параметри сповіщень і управління сенсорами. 
-	MF-8: API для доступу до даних інших систем і додатків
Система надає відкритий API, який дозволяє розробникам інтегрувати дані про радіаційний фон у власні системи.

3.	Scope and Limitations
3.1 Scope of Initial Release
Серверна частина:
-	Реалізація прийому даних про рівень радіації від IoT-сенсорів у реальному часі з перевіркою їх коректності, видаленням дублікатів і зберіганням у базі даних із резервним копіюванням.
-	Надання функціональності для управління користувачами, створення облікових записів, призначення ролей доступу, а також налаштування та моніторинг стану IoT-сенсорів.
-	Встановлення порогових значень для сповіщень про небезпечний рівень радіації.
-	Забезпечення безпеки передачі даних, аутентифікацію API за допомогою токенів чи ключів доступу, а також дотримання вимог до захисту персональної інформації користувачів.
-	Надання API для веб-клієнта та мобільного додатка, з підтримкою отримання історичних даних і формування звітів.


IoT-клієнт:
-	Постійний збір даних про рівень радіації з визначеною періодичністю, збереження тимчасових даних у пам'яті пристрою для забезпечення їх доступності у разі втрати зв’язку із сервером.
-	Забезпечення передачі даних на сервер через безпечні протоколи (HTTPS).
-	Реалізація повідомлень про перевищення порогових значень радіації у реальному часі.
Бізнес-логіка:
-	Алгоритми обробки радіаційних даних для класифікації рівнів небезпеки: від нормального фону до критичного рівня.
-	Динамічний генератор рекомендацій для користувачів залежно від рівня радіації в конкретній зоні.

3.2	 Scope of Subsequent Releases
Веб-клієнт:
-	Відображення радіаційних даних у реальному часі на інтерактивній карті, включаючи зони підвищеного ризику.
-	Аналіз історичних даних із можливістю формування звітів та порівняння різних періодів чи регіонів.
-	Управління користувачами (рівні доступу, моніторинг активності)
-	Управління IoT-сенсорами (перевірка стану, оновлення, налаштування).
-	Експорт даних у популярні формати (CSV, PDF, Excel).
Мобільний клієнт:
-	Моніторинг рівня радіації в реальному часі з інтерактивною картою та деталями по зонах.
-	Сповіщення про перевищення допустимих норм (push-нотифікації) з рекомендаціями щодо дій.
-	Доступ до історії радіаційних даних.
-	Експорт даних у популярні формати (CSV, PDF, Excel).

4.	Business Context
4.3 Operating Enviroment
Система моніторингу радіації буде реалізована як веб-застосунок, мобільний додаток і IoT-клієнт. Серверна частина побудована на Django (Python) із використанням PostgreSQL для зберігання даних, що забезпечує стабільність і можливості резервного копіювання. Передача даних виконується за допомогою захищених протоколів SSL/TLS, а аутентифікація API базується на JWT для гарантування безпеки доступу. Веб-застосунок створено з використанням HTML5, CSS3 і JavaScript, забезпечуючи інтерактивний інтерфейс для візуалізації даних. Мобільний додаток розроблено на Java, а для роботи з API використовується стандартна бібліотека HTTP. IoT-клієнт, написаний на C++, відповідає за збір даних із сенсорів та передачу їх на сервер через протоколи MQTT або HTTPS, із тимчасовим зберіганням даних у разі втрати з’єднання.
Система орієнтована на високу доступність та надійність завдяки механізмам перевірки коректності даних, їх резервному збереженню та повторній передачі при збоях. Вимоги до продуктивності включають обробку великої кількості запитів із мінімальними затримками та адаптацію під різні пристрої для веб- і мобільних користувачів. Цілісність даних забезпечується завдяки перевірці вхідної інформації та контрольним механізмам під час її зберігання і передачі.
